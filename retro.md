Sprint lopussa pidettävään retrospektiiviin on olemassa erilaisia vakiintuneita käytäntötapoja. Näihin kuuluvat mm. "Start, Stop, Continue, More of, Less of Wheel" ja "Glad, Sad, Mad" metodit. Ensin mainitun metodin ideana on kerätä palautetta piirtämällä paperille ympyrän, joka jaetaan viiteen eri palaan: "Start", "Stop", "Continue", "More of", ja "Less of". Sen jälkeen retrospektiiviin osallistujat kirjoittavat relevanttiin palaan, mitä asioita he haluavat nostaa esille. Kyseisen retrospektiivitekniikan arvioidaan vievän noin 10 minuuttia pienemmillä ryhmillä. 

Toinen retrospektiivimenetelmä, "Glad, Sad, Mad" toimii melko samankaltaisella periaatteella. Tässä esimerkiksi valkotaululle kirjataan kolme sektiota, "Glad", "Mad", ja "Sad", ja niiden alle kirjataan vaikka muistilapuilla relevanttien sektioiden alle mietteitä menneestä sprintistä. Samankaltaisia aiheita koskevat laput kerätään lopulta yhteen ja retrospektiivin jäsenet äänestävät, mistä aiheesta keskustellaan pidemmälti. Tämän retrospektiivimenetelmän on arvioitu vievän aikaa noin tunnin.  